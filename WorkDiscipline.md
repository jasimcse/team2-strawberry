# Начин на работа за фази Construction и Transition #

Поради това че начина на работа до сега не ми хареса, предлагам занапред да работим така както съм описал по-долу. Дано да избегнем случаите в които член на екипа бави целия екип. Мисля също, че този начин на работа ще осигури работа на всеки който иска да работи, за да няма после недоволни, че не съм им назначил задачи.

Ролите които са описани в проектния план са само ориентировъчни.

Ще слагам задачи в Issue Tracker системата като няма да ви абонирам за тях (няма да ви се прати писмо при промяна на статуса им).

Който иска да работи по дадена задача, ще прави себе си собственик на задачата (**Owner**) и ще промени статуса на задачата на "започната е работа" (**Started**). По този начин никой няма да взема задачата на някой друг, както и всеки ще знае по какво работят другите.

След като задачата се изпълни, статуса и трябва да се направи "работата е свършена" (**Fixed**). Владо ще има грижата да провери свършеното или да прехвърли задачата на някой, ако прецени.

След като е направена проверка на задачата, статуса и трябва да се промени на "проверено" (**Verified**).

Мисля да направя задачите независими една от друга. Затова моля, не вземайте за изпълнение повече от една задача наведнъж, няма смисъл.


---


Някои други забележки:

  * по възможност всеки да работи върху проекта след като го е актуализирал от SVN сървъра;
  * моля не качвайте файлове на SVN-а, когато знаете, че те ще счупят нещо, например компилацията; качвайки проблемни файлове създавате проблеми на **всички**; помъчете се да си създадете навик да компилирате и да стартирате проекта, за да се уверите че поне проекта тръгва, преди да качвате файлове на сървъра;
  * моля качвайте файловете по които работите често на SVN сървъра, така всички ще разполагаме с най-актуалното;
  * работните документи са в SVN-а; използвайте ги;
  * качването на системата върху google хостинга се прави при заявка от някой от екипа или по мое усмотрение; за сега, право за качване и администриране на хостинга имам само аз;
  * имайте предвид, че преди защитата на проекта ще разгледам Issue Tracker-а и SVN-a; ще добия някаква представа за това кой какво е свършил и това ще бъде казано по време на защитата; с други думи - който не работи не трябва да яде;


---


**Добавено 21-09-2012.**

Пускам задачите за сайта. Класовете описващи Data Model-а са написани (с някои пропуски). Използвайте ги като база. Ще са ви нужни **get/set** методите. Описвайте какви заявки ви трябват и пращайте описанията на мен. Докато ги направя маркирайте мястото където трябва да се вземат резултати от заявка или от друг клас който не е имплементиран все още. Маркирането да става така например:
  * // TODO - тук трябва да се вземат резултатите от заявката;
  * // TODO - вземаме името на логнатия потребител;

Можете временно да си "hardcode-нете" (да зададете твърдо :)) някакви данни във формата в който очаквате да се вземат и да тествате с тези hardcode-нати данни.

Документа `"23-Site_Map.doc"`, както и имплементацията на Data Model-а търпят критика и коментари. Ако имате въпроси или нещо не е ясно питайте. Колкото по-рано се изяснят нещата толкова по-добре.

Задачите започващи с **Controller** обхващат изграждането на контролера на Java, както и разполагането на елементите (валидаторите и конверторите, ако са нужни) в съответната **JSF** страница.

Подредбата и форматирането на елементите в самата страница се обхваща от задачите започващи с **View**.

Задачите започващи с **Test Scenario** обхващат описанието на всички сценарии (или случаи; Владо да ме поправи :)) които трябва да се извършат, за да може да се провери страницата за дефекти.

За после мисля да има и задачи започващи с **Test**, които да са за същинското тестване на страницата и отбелязване на резултатите.