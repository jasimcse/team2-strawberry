#summary Ползване на SVN

= Кратко описание =

SVN е система за контрол на версиите която позволява на група разработчици да работят заедно и едновременно по един проект без да си пречат или да си пречат минимално. SVN системата работи на принципа клиент-сървър, като най-често сървъра е разположен машина която е достъпна от всички разработчици по мрежата.

== Сървърна част ==

Сървърната част на системата в общи линии има грижата да съхранява *всички* версии на данните (файловете) на един или няколко проекта и да дава достъп до различните версии на работните файлове на своите клиенти. В нашия случай сървърната част на системата е разположена на сървър на google, а ние имаме достъп до нея чрез интернет.

== Клиентска част ==

Най-често клиентската част на системата изтегля всички файлове от хранилището на сървъра локално на клиентската машина, а разработчика работи върху тях. След като направи корекции по проектните файлове, разработчика записва променените от него като нови версии на вече съществуващите на сървъра.

== Какво е ревизия и таг ==

=== Ревизия ===

Всеки запис на файлове на сървъра се изпълнява под формата на транзакция. Или всички файлове биват записани наведнъж или нито един от тях. Това е добре в случаи в които записа на файлове последователно би счупило компилацията на проекта, ако друг потребител реши да изтегли най-актуалните файлове точно по това време, например. Това е добре и в случаи в които един дефект се отстранява чрез корекция на няколко файла. Записваш ги всички наведнъж и като аргументация за качването им пишеш, че бъг #234 е оправен.

Всяка така обособена транзакция си има собствен, растящ, уникален номер. Този номер е така наречената *ревизия*. Всеки записан файл на SVN сървъра носи със себе си и ревизията с която той е бил записан. Числото което е изписано след всяка една директория или файл в Project Explorer-а на eclipse-а при разглеждане на SVN проект е именно ревизията на файла или директорията.

=== Таг ===

Тагът в SVN представлява *копие* на данните на проекта в даден момент. Все едно проекта е копиран в друга директория, а работата в оригиналната си продължава. Този новосъздаден _таг_ иска място за съхранение и време за смъкване, така че не мисля да използваме такива неща, докато не се покаже че ще ни трябват.

= Най-често използвани команди =

  * *checkout* - изтегля цял проект (или поддърво) от сървъра
  * *commit* - записва локалния файл(ове) като нова версия на този файл на сървъра; на български може да се каже и _качване_ на файлове
  * *update* - изтегля най-новата (или някоя конкретна) версия на файла(овете) от сървъра
  * *add* - създава на нов файл(ове) на сървъра
  * *delete* - изтрива файл на сървъра; напрактика файла не се изтрива, а просто се маркира, че няма да бъде използван повече
  * *diff* - показва разликите между два файла

